# Practice Exam
На листата напишете имената си и имейл, на който да ви пратя обратна връзка.    

За хората онлайн - изпратете решенията на nshipochka@gmail.com

## Task 1
Конкатенация на две естествени числа A и B наричаме число A ∘ B, което се получава като към цифрите на A се долепят цифрите на B.
```
Пример:
123 ∘ 431 = 123431
123 ∘ 0 = 1230
```
Да се напише програма, която въвежда две естествени числа N и K и извежда дали съществуват естествени числа А и B, такива че N = A ∘ K ∘ B.
За реализацията на задача може да се използва и функция с два параметъра – N и К.   

**В решението на задачата не се допуска използването на масиви!**

## Task 2
Едно число ще наричаме „съседно“, ако всяки две негови съседни цифри са различни.

```
Пример: 
2572 е съседно, но 3119 не е.
```

Да се напише програма, която намира разликата на най-голямото и най-малкото „съседно“ число в интервала [a; b],
където a и b са въведени от клавиатурата естествени числа. Ако в интервала няма съседни числа, да се изведе подходящо съобщение.

**Позволено е използването на масиви и функции.**

## Task 3
“Подредица” на дадена редица наричаме редица, която се получава след евентуалното изтриване на нула или повече елементи в началото и края на първоначалната редица.

```
Пример: 
Редиците abc, cd, de са три подредици на редицата abcde.
```


“Ротация” на дадена редица се нарича такава подредба на елементите на редицата, която се получава като няколко елементи от края на редицата се преместят в същия ред в началото на редицата.

```
Пример: 
Всички възможни ротации на редицата abcde са eabcd, deabc, cdeab и bcdea.
```

Да се напише програма, която въвежда от стандартния вход две положителни цели числа size1 и size2 и две редици от латински букви firstArr и secondArr, съответно с дължини size1 и size2.   

**Ще приемем, че масивите от символи могат да са с максимална дължина 100 елемента, за да избегнем използването на динамична памет.**

Програмата да определи дали някоя ротация на secondArr е подредица на firstArr, и ако това е така да изведе ротацията и да изведе колко символа от началото и края на firstArr трябва да се изтрият, за да се получи подредицата secondArr.     

Ако такава ротация няма, да се изведе подходящо съобщение.